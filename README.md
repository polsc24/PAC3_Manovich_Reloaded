# PAC 3: Visionant el futur amb les ulleres de Manovich

### Cultura Digital - Universitat Oberta de Catalunya


Pol Serra i Cargol

Maig de 2023


![Cultura Digital](https://www.teleinfo.mx/wp-content/uploads/2023/03/servidor-digital-sala-grunge.jpg)




## Plantejament


En un món frenètic i canviant cada vegada a una velocitat més extraorbitant, ens posarem les ulleres del gran teòric sobre nous mitjans, **Lev Manovich**, i buscarem una explicació i una mica de sentit a dos exemples d'aplicatius que han incorporat la hibridació del seu format al llarg de la seva història.

La hibridació és un procés pel qual es fusionen diferents mitjans, per la qual cosa, el mitjà resultant adopta diverses característiques de procedències diverses, fent que la experiència en aquest nou mitjà sigui completament innovadora i tingui diferents característiques que proporcionen una diferenciació respecte d’altres.

En aquest anàlisi, veurem dos exemples de plataformes en les quals la hibridació s’hi ha fet camí per aportar-hi una nova mirada i funcionalitat: **Garage Band** i **Google Drive**.


## Re-descobrint la hibridació: Garage Band

![Garage Band](https://i0.wp.com/www.alphr.com/wp-content/uploads/2020/01/How-to-Add-Echo-in-Garageband.jpg?fit=1000%2C563&ssl=1)

En primer lloc, anem a veure l’exemple de **Garage Band** com a plataforma que ha utilitzat la hibridació al seu favor. **Garage Band** és una aplicació desenvolupada per la companyia californiana Apple, dissenyada, principalment, per al desenvolupament de petites produccions musicals, cançons i d’altres continguts que tenen l’àudio com a component principal.


Des del seu llançament, **Garage Band** s’ha anat incorporant progressivament a les diferents tipologies de dispositius que Apple fabrica, essent una aplicació coneguda per gairebé tots els seus usuaris. Tot i això, **Garage Band** no ha acabat mai sent un software completament “professional”, tal i com podria ser sobrepassat per d’altres com Logic Pro o FL Studio, referents en el sector.


Actualment, les funcionalitats del programa són múltiples, i cada vegada s’han anat incorporant més apartats i característiques que fan, d’aquesta plataforma, un espai molt divers i amb un gran ventall de possibilitats. 


Dins l’aspecte de les capacitats aprofitades a partir de la hibridació, **Garage Band** gaudeix d’una funcionalitat molt aclamada per la societat: la capacitat de tocar diferents instruments musicals, de tots tipus, i poder-los gravar i editar posteriorment per tal d’incorporar-los a una nova peça de creació musical.

Aquesta funcionalitat, aprofita el que sempre ha estat la experiència de tocar un instrument musical de forma física i tangible, amb l’instrument a les mans, agafant-ne els costums, formes de tocar-lo i formes com poden sonar els diferents instruments, però ho trasllada a la pantalla, tant tàctil com a través de les tecles de l’ordinador, i fa que la experiència sigui completament novedosa i única. 


**Garage Band** té la capacitat de fer que, com a usuaris, puguem aprendre a tocar els instruments, de forma que, sense tenir-lo físicament, puguem obtenir lliçons introductòries completament fàcils i intuïtives, de forma que sense la necessitat de tenir l’instrument físicament puguem saber si ens agradaria aprendre a tocar-lo o no. Això permet que, a través d’aquesta gran hibridació de mitjans, puguem tenir al nostre abast desenes d’instruments i formes de creació musical.


Així mateix, **Garage Band** incorpora una interfície en la qual es barreja els sons i la programació de la interfície, creant diferents formes de com entenem la interacció amb el dispositiu que estem utilitzant. Per exemple, si toquem més ràpid, o més lent, el so que ens donarà el programa com a resposta de la interacció serà diferent en els dos casos. Això ens permet poder tenir una major experimentació dins de la plataforma, i poder ser més creatius en les produccions musicals escollides.

**Garage Band** també ens permet col·laborar i poder exportar aquests projectes de creació musical, així com traslladar-los a un espai més físic, tenint la possibilitat de connectar un teclat MIDI per a poder continuar la producció des d'un espai tangible. Així doncs, **Garage Band** ens permet ser flexibles i poder connectar amb l'espai de creació musical físic (en el cas que el tinguem disponible). Si no, també permet a tots els usuaris, des del nivell més baix fins als més professionals, poder experimentar i seguir amb les seves produccions.






## Re-descobrint la hibridació: Google Drive

![Google Drive](https://imagenes.20minutos.es/files/image_990_v3/files/fp/uploads/imagenes/2022/01/04/google-drive.r_d.820-462.png)

El següent exemple d’hibridació és el de la plataforma **Google Drive**. L’aplicatiu desenvolupat per Google consisteix en un espai inicialment desenvolupat per a guardar arxius informàtics, com documents o programes al núvol. Es va llançar al mercat l’any 2012, i va deixar enrere l’anterior programa Google Docs, que consistia només amb la possibilitat de crear documents de text, i ho incorporava coma una de les seves funcions, així com les presentacions i els fulls de càlcul.

La hibridació que trobem al servei d’allotjament d’arxius de **Google Drive** és múltiple, tant aportant diverses característiques que provenen de la tradicionalitat, de la forma amb la qual durant anys hem estat guardant els arxius, i una altra, provinent dels mitjans de col·laboració.

**Google Drive** té la capacitat d’organitzar els arxius de la forma com sempre s’havia fet: documents de text, imatges en format d’imatge (com si fossin fotografies impreses en paper fotogràfic, per exemple), i carpetes on poder incorporar-hi tota aquesta mena d’arxius. Aquesta hibridació de mitjans fa que tots els usuaris que utilitzin **Google Drive** tinguin una gran facilitat per a navegar per la seva interfície, i els espais i funcionalitats els siguin coneguts. També es poden destacar, canviar de lloc, posar etiquetes, canviar de nom o esborrar els continguts, tal i com podríem executar-ho amb arxius físics, o bé en les interfícies dels ordinadors.

**Google Drive** també té la capacitat de col·laboració en els seus arxius i carpetes, les quals podem compartir amb diverses persones i podem editar els documents de text, presentacions i fulls de càlcul de forma instantània. Això permet poder treballar alhora en una mateixa feina, i poder deslliurar-se d’una reunió gairebé obligatòria per a poder col·laborar conjuntament en un treball, i poder observar el que ha escrit o canviat una altra persona. Això sol ser molt present en els documents de Google, ja que aquests documents són una representació d’un full de tipus A4, en el qual hi podem escriure, incorporar imatges, taules, o bé inserir-hi altres tipus de continguts.

Poc a poc, **Google Drive** ha anat passant de ser una eina d’emmagatzematge d’arxius a un espai on hi regna la col·laboració, i ser un referent per a estudiants, usuaris i empreses per a treballar en equip en diferents projectes i treballs. La plataforma ha anat incorporant eines com el Jamboard, el Google Meet o d’altres similars, complements que fan que tot l’ecosistema pugui gaudir d’una màxima experiència de treball en equip col·laboratiu i a distància, en el qual l’espai principal sigui **Google Drive** i els usuaris tinguin diverses facilitats per tal de poder gestionar la feina a la perfecció. 




### Referències i fonts consultades

* Manovich, Lev. (2013). **El Software toma el mando**. Barcelona: Editorial UOC.
* Anovo (2021). Garage Band, qué es y para qué sirve esta app [https://www.anovo.es/garageband-que-es-y-para-que-sirve-esta-app/]
* Mesa, César (2021). La historia de Google Drive, qué es y cómo funciona. [https://cesarmesa.com.co/la-historia-de-google-drive-que-es-y-como-funciona/]



----

Llicència: Material Creative Commons desenvolupat sota llicència CC BY-SA 4.0.
